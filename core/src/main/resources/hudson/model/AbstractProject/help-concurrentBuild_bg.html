
<div>
  Когато тази опция е избрана, паралелно може да се изпълняват множество
  изграждания на този проект.
  <p>
  Стандартно, в един момент се изпълнява максимум едно изграждане на отделен
  проект — последващите заявки за изграждането на проекта се поставят в опашка
  да изчакат завършването на текущото изграждане, преди да се продължи със
  следващото.<br>
  Това е по-безопасният вариант, защото често проектите изискват достъпът до
  определени ресурси да е поединично — например база от данни или някакво
  хардуерно устройство.
  <p>
  Ако изберете тази опция и в даден момент има достатъчно изграждащи машини, то
  паралелно ще могат да се изпълняват множество изграждания на проекта. Ако в 
  определен момент няма достатъчно свободни машини, то заявките за изграждане ще
  изчакват в опашка както обикновено.
  <p>
  Включването на паралелните изграждане е полезно при проекти с дълги тестове,
  защото това позволява отделното изграждане да съдържа сравнително малък на
  брой промени, без това да увеличава прекомерно много времето за работа, защото
  всяко ново изграждане няма нужда да изчаква завършването на всички предишни
  изграждания.<br>
  Тази възможност е полезна и за параметризираните проекти, чиито изграждания
  може да са напълно независими едно от друго — при определени стойности на
  параметрите.
  <p>
  Всяко паралелно изпълнявано изграждане се извършва в отделно от всички други
  работни пространства.  Стандартно добавя „<tt>@&lt;номер&gt;</tt>“ към името на
  работната директория, например „<tt>@2</tt>“.<br>
  Разделителят „<tt>@</tt>“ може да се смени с промяната на системното свойство
  на Java — „<tt>hudson.slaves.WorkspaceList</tt>“ при стартирането на Jenkins.
  Например чрез „<tt>hudson.slaves.WorkspaceList=-</tt>“ ще смените разделителя
  с тирето от ASCII.<br>
  За повече информация погледнете <a
  href="https://jenkins.io/redirect/setting-system-properties"
  rel="noopener noreferrer" target="_blank">документацията в уикито</a>.
  <p>
  Ако настройката <i>Специално работно пространство</i> е включена, всички
  изграждания на проекта ще се правят в едно и също работно пространство,
  поради което трябва да внимавате, защото множество изпълнения може едновременно
  да променят работната директория.
</div>
