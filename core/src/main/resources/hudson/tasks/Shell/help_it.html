<div>
  Esegue uno script shell (per impostazione predefinita <tt>sh</tt>, ma il
  parametro è configurabile) per compilare il progetto. Lo script sarà
  eseguito impostando la directory dello spazio di lavoro come directory
  corrente. Immettere i contenuti dello script shell. Se lo script shell non
  ha una riga di intestazione come <tt>#!/bin/sh</tt>, sarà utilizzata la
  shell configurata a livello di sistema, ma è anche possibile utilizzare la
  riga di intestazione per scrivere lo script in un altro linguaggio (ad
  esempio <tt>#!/bin/perl</tt>) o per controllare le opzioni utilizzate dalla
  shell.

  <p>
  Per impostazione predefinita, la shell sarà invocata con l'opzione "-ex". In
  questo modo tutti i comandi saranno stampati prima di essere eseguiti e la
  compilazione sarà considerata non riuscita se uno qualunque dei comandi esce
  con un codice di uscita diverso da zero. Ancora una volta, si aggiunga la
  riga <tt>#!/bin/...</tt> per modificare questo comportamento.

  <p>
  Come procedura consigliata, non si tenti di immettere uno script shell
  corposo qui. Si consideri piuttosto l'aggiunta dello script shell al sistema
  di gestione del codice sorgente, quindi semplicemente lo si richiami da
  Jenkins (tramite <tt>bash -ex mioscript.sh</tt> o un'invocazione simile),
  in modo da poter tracciare le modifiche al proprio script shell.
</div>
