<div>
  Етикетите се използват за групирането на множество машини в една логическа
  група.
  <p>
  Например, ако имате множество компютри с Windows и задача за изграждане, която
  може да се изпълни само под Windows, можете да маркирате машините с етикет
  <tt>windows</tt> и да обвържете задачата с този етикет.
  <br>
  Така конкретното изграждане ще се изпълни само на машина с такъв етикет.
  <p>
  Не е задължително етикетите да отговарят на операционната система.  Те могат
  да съответстват на произволен атрибут като архитектурата на процесора,
  наличието на определена програма на машината и др.
  <p>
  Множество етикети се въвеждат разделени с интервал.  Например:
  <tt>windows docker</tt> означава, че машината има два етикета — <tt>windows</tt>
  и <tt>docker</tt>.
  <p>
  Етикетите могат да съдържат произволни знаци, но трябва да избягвате специални
  знаци като: <tt>!&amp;|&lt;&gt;()</tt>, защото Jenkins позволява дефинирането на
  изрази с етикети, в които тези знаци може да се използват.
</div>
